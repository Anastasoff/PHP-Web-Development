## PHP WEB разработка

### Домашна работа No: 2

Крайна дата за предаване: 02.10.2013 00:00

Описание:
Да се създаде система за качване на файлове от web страница.
Домашната трябва да съдържа следната минимална

функционалност:
* Системата да е достъпна само след вход чрез формата за вход
* Потребителя да може да качва произволни файлове
* Да има екран, в който се показват всичките му файлове
* Системата трябва да работи със сесии
* Всички файлове трябва да се записват в една папка, 
която е видима от web server
* Името и паролата на валидния потребител са записани в
текстови файл или в PHP променлива. С цел улесняване на
тестването, нека името да е "user" а паролата "qwerty"

Описание на страницата index:
В тази страница трябва да има форма за въвеждане на име и парола.
При въвеждане на грешни такива, потребителят трябва да вижда съобщение за грешка.
Ако потребител, който вече е влезнал в системата (има валидна сесия) влезе в тази
страница, трябва да бъде пренасочен към страницата със списъка на файловете

Описание на страницата files:
Втори екран трябва да има списък на всички файлове, които са качени от потребителя
Всеки файл трябва да се визуализира със своето име, и трябва да бъде линк.
Когато бъде натиснат линка, файла трябва да може да бъде свалян.

Описание на страницата upload:
В този екран трябва да има форма, която да позволява на потребителя да качи нов файл.

Допълнителни задачи:
* Показване на размера на файла, заедно с неговото име
* Добавяне на възможност на повече от един потребител да качват
файлове, като всеки потребител има своя папка, така че
файловете да не се смесва, и единият да няма достъп до
файловете на другия.

Критерии за оценка:
* Валидност на HTML/CSS НЕ трябва да участват в оценката. Оценява се PHP кода, 
не външният вид или валидността на HTML/CSS. Визуалната реализация не е от значение.
* Изпълнението или неизпълнението на допълнителните задачи НЕ дават влияние на оценката. 
Те са дадени за хората желаещи да разширят задачата.
* Работи ли системата за вход? Дава ли грешка при невалидно име/парола
* Когато потребител със сесия влезе в страницата за вход дали се пренасочва правилно
* Качват ли се правилно файловете
* Списъкът показва ли правилно всички файлове

Забранено е:
* Писане на код, който уврежда по какъвто и да е било начин чужди системи и компютри
* Плагиатстването.
* Манипулиране на домашните/резултатите по какъвто и да е било начин
